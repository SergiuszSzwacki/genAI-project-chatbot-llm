https://www.gov.pl/web/lotwa/417-ta-rocznica-bitwy-pod-kircholmem


Z okazji 417-ej rocznicy bitwy pod Kircholmem kwiaty pod pomnikiem w Salaspils upamiętniającym zwycięstwo wojsk Hetmana Wielkiego Jana Karola Chodkiewicza złożyli w imieniu Ambasador Monika Michaliszyn - chargé d'affaires Ambasady RP w Rydze Łukasz Cudny oraz attaché obrony pułkownik Tadeusz Słomczewski, mjr Daniel Fac, dowódca Polskiego Kontyngentu Wojskowego na Łotwie, który tworzą żołnierze 21 Brygady Strzelców Podhalańskich w ramach wielonarodowej batalionowej grupy bojowej eFP. Wieńce złożyli również Ambasador Republiki Litewskiej Valdas Lastauskas oraz attaché obrony Ambasady Szwecji pułkownik Mikael Nordmark. Na czas składania wieńców, Asystę Honorową przy pomnikach wystawili żołnierze PKW Łotwa.

27 września 1605 r. pod Kircholmem, wojska Rzeczypospolitej pod dowództwem hetmana Jana Karola Chodkiewicza, rozgromiły trzykrotnie liczniejszą armię szwedzką Karola IX Sudermańskiego.

Wieńce złożono także pod obeliskiem upamiętniającym udział Szwedów w bitwie. W wydarzeniu udział wziął także attaché obrony przy Ambasadzie Szwecji na Łotwie.
